<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>lesima-bit</title>
</head>
<body>
    <h1>FAMPIDIRANA</h1>
    <p> Genesisy 22/1-14
Ny lohahevitra iainan’ny FJKM moa mandritra ity volana OKTOBRA ity dia ny hoe : 
« MIROSOA AMIN’NY FINOANA MASINA »
Ny isintonana ny hafatra dia ny Gen 22/12 tapany b :
«FA HITAKO IZAO FA MATAHOTRA AN’ANDRIAMANITRA IANAO, KA TSY NAROVANAO TAMIKO NY ZANAKAO, LAHITOKANAO »
Ny lohateny omena izao toriteny iza dia ny hoe : 
NY FINOANA MASINA DIA FINOANA VOAZAHA-TOETRA
Ny andininy 1 amin’ity Gen 22 dia mivaky toy izao : «Ary rehefa afaka izany dia nizahan’Andriamanitra toetra Abrahama,… »
Mazava izany fa tena fizahan-toetra ny finoan’i Abrahama izao nangatahin’i Jehovah Andriamanitra an’i Isaka zanany lahitokana ho entina hatao sorona izao. Ny Finoana masina tao amin’i Abrahama no nentiny nisedrana izany
Inona avy ary ireo antony ilazana fa finoana masina tokoa no tao amin’ity Rain’i Isaaka ity ?
1/ Finoana miteraka tahotra an’Andriamanitra
2/Finoana hitan’Andriamanitra na koa hoe finoana mampiaiky ny Tompo
3/Finoana mitondra mankany amin’ny fahafoizana eny na dia izay sarobidy indrindra aza
</p>
<br>
<h1>FIZARANA VOALOHANY</h1>
<p>1/ Finoana miteraka tahotra an’Andriamanitra
    <br>
    Gen 22/12 « FA HITAKO IZAO FA MATAHOTRA AN’ANDRIAMANITRA IANAO »
    NY fahatahorana an’Atra izay lohahevitra nilomantsika nandritry ny volana Septambra lasa teo dia tsy ilay tahotra sao voasazy, na voakapoka raha tsy manao ny sitrapon’Atra fa izao: Mahatoky ny fitiavan’ny Tompo isika ka manaiky izay lalana itondrany antsika na mora na sarotra satria Izy dia mihevitra mandrakariva izay hahasoa antsika zanany.
    Tena zava-tsarotra tokoa ity fangatahana nasain’i Jehovah notanterahan’i Abrahama ity. Fanolorana ho sorona ny zanany lahy tokana dia Isaka izany. Mafy sy sarotra satria ,zanaka saiky tsy nanànana. Efa tena antitra i Sarah vadin’i Abrahama vao nanana azy. Faharoa, tena zaza avy amin’Andriamanitra satria nampanantenainy ho loharanon’ny taranak’i Abrahama Gen 21/1-3 sy 12 b. Fahatelo izay lehibe indrindra dia zanaka tiana Gen 22/2
    
    Raha dinihina anefa dia notanterahan’i Abrahama tamin’ny zoto-po tokoa ny fikarakarana rehetra hahatanteraka ny sitrapon’Andriamanitra. Voamarika izany ao amin’ny andininy faha-3 : Nifoha maraina-nikarakara ny boriky-namaky kitay ho fanomanana ny hanolorana ity zanany ity hatao sorona.
    Fatantsika fa raha olona kivikivy, mahalahelo, miady saina dia tsy hahavita ireo raharaha ireo. Tsy latsaky ny hateloana ny faharetan’ny dia GEn 22/4. Mbola afaka niova hevitra i Abrahama. Mbola afaka niverin-dalana izy satria tiany loatra ny zanany ka tsy ho vitany. Jereo ny andininy faha 6 Raha isika no eo amin’ny toeran’ity raim-pianakaviana ity manao ahoana ny fihetsem-po aterany ?. 
    Rehafa tonga teny amin’ny toerana hanaovana ny sorona dia mbola vitan’i Abrahama ny nanamboatra ny alitara, namatotra ity zanany lahy tokana sy nametraka azy teo ambony alitara and 9
    Porofo izany fa nanana ny fahatokiana an’Andriamanitra tanteraka i Abrahama tamin’ny fananterahana ny sitrapon’Atra tsy nisy fisalasalana sy nisy ahiahy ary novitainy hatramin’ny farany ny iraka nampanaovin’ny Tompo azy. Ny marik’izany fahatokiana izany dia izay navaliny ny zanany Isaka ao amin’ny And faha 8 
    Izany fahatokiana an’Atra tao amin’i Abrahama izany no antsoina Finoana masina.
    Koa manao ahoana ary ry Havana ny toe-po sy toe-panahy ary toe-panahy entitsika manantanteraka ny asan’Atra ? Sao isika mbola be ahiahy ka tsy mahatoky ny fomban’ny Tompo ka hanao tahakan’i Jeremia hoe :« Izaho anie mbola zaza » na tahakan’ny Gideona hoe : « Izaho no kely indrindra amin’ny ankohonan-daiko ». Niteny toa izany tokoa ireo irak’Atra ireo saingy rehefa nomen’ny Tompo toky fa homba ny mpanompony Izy dia nandroso izy ireo ka isan’ny olona malazan’ny finoana. Izany ry Rahavavy no ankaherezana antsika fa tany am-boalohany tokoa isika dia be ahiahy indrindra amin’y maha renim-pianavanakaviana fa ankehitriny dia miteny aminao hoe MIROSOA ami’ny finoana masina amin’ny fanantanterahana ny asan’ny Tompo izay tandrify antsika tsirairay avy.
    </p>
<br>
    2/Manatanteraka ny asa fanompoana amin’ny zoto-po sy fahavononana

And « 3 Ary nifoha maraina koa Abrahama dia nanisy lasely ny borikiny ka nitondra zatovony roa lahy koa niaraka taminy sy Isaka zanany ary namaky ny hazo hataina amin'ny fanatitra dorana izy dia niainga ka nankany amin'ny tany izay efa nolazain'Andriamanitra taminy, »
« Ary nifoha maraina koa Abrahama » Milaza ny fahatapahan-kevitr’i Abrahama hanatanteraka ny sitrapon’i Jehovah Andriamanitra. Milaza ny fahavononana ara-tsaina ara-panahy hanolotra ny zanany lahitokana hatolora hatao sorona ary manaporofo izany koa ny fanomanana izay rehetra enti-manana amin’izany.
[Sal 119/60 Mandeha faingana aho ka tsy mitaredretra, Amin'ny fitandremana ny didinao.].
Tsy tokony hidororororo fa manana fahavononana amin’ny fanatanterahana ny asa fanompoana : miomana sy vonona ara-tsaina ara-panahy ara-batana. Manomana izay rehetra ilaina amin’izany.Tamin’izany moa izany dia kitay, afo, tady, antsy, biby atao sorona. Ireo no entina raha hanao soronana. 
 
Tsy azo atao kitoatoa na atao tsinontsinoavina ny zara fanompoana natolotra anao. Mila fihomanana sy fahavonona avokoa asa mpanompoana rehetra. Tsy ianareo fifohazana indray moa no atoro ny fihomanana atao rehefa misy ny asa fandroahana devoly na fanasitranana. Ohatra : mamaky teny no anjaranao : dia hoy ny sasany ay ve izay mamaky teny ! Dia tsy mihomana tsy mivonona satria heverina fa efa hay satria fa tsotra, mora. Zahan’Andriamanitra toetra amin’izany isika.
Koa rehefa nanaiky hanao ilay asa dia tanterahana izany ara-potoana. Rehefa tonga ny fotoana dia tsy hita. Izany dia mahatonga fikorontana ho an’ny rehetra ka mety tsy hahazoanao naoty tsara amin’ny Tompo. 
Ny fanatrehana fandraisan’anjara amin’ny antsampanahy ve zoto-po sa adidy. Hoy aho mantsy an-dry zalah SLK rehefa mitaona ny mpikambana hanao antsampanahy…..

</body>
</html>